Lakisääteinen työeläkevakuutus
------------------------------

Kotitalouksien ja muiden tilapäisten työnantajien on hoidettava palkkaamiensa työntekijöiden lakisääteinen työeläkevakuuttaminen. Työnantajan tulee järjestää TyEL-eläketurva ensimmäistä palkanmaksua seuraavan kuukauden aikana työntekijälle, jonka 
    * kuukausiansio on vähintään 49,93 euroa (vuonna 2009) ja 
    * ikä on 18–67 vuotta. Työntekijän vakuuttaminen alkaa 18-vuotispäivää seuraavan kuukauden alusta. Vakuuttaminen päättyy sen kalenterikuukauden loppuun, jolloin työntekijä täyttää 68 vuotta.

Miten vakuutetaan? 

Mikäli työtä ei teetetä jatkuvasti ja maksetut palkat puolen vuoden ajalta ovat alle 7 152 euroa, ei vakuutussopimusta tarvitse tehdä. Työeläkevakuuttaminen hoituu helposti ja nopeasti Tapiolan Palkka-apurissa. 

    * TyEL-maksun suuruus on 22,40 % työntekijän palkasta. 
    * Kotitalouden eläkeyhtiölle maksamaan määrään sisältyy myös maksuosuus, jonka työnantaja perii työntekijältä. Työntekijän osuus on (vuonna 2009) 18–52-vuotiailla 4,3 % ja 53–67-vuotiailla 5,4 % palkasta. Työnantaja laskee työntekijän maksuosuuden bruttopalkasta ja vähentää sen palkanmaksun yhteydessä työntekijän palkasta. 

Mikäli työntekijät ovat töissä säännöllisesti tai palkkoja maksetaan puolen vuoden ajalta vähintään 7 152 euroa, on tehtävä TyEL-vakuutussopimus. TyEL-maksun suuruus on tällöin 21,40 % työntekijän palkasta. Voit myös soittaa asiakaspalveluumme, puh. (09) 453 3680 (ma-pe klo 8-16.30). 
